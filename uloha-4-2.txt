Písmenkový strom je stromová dátová štruktúra, v ktorej každý uzol má práve 
jedného rodiča a viacero dcérskych uzlov podľa počtu písmen v abecede.

Zaujímavá a užitočná vlastnosť písmenkového stromu je, že slová so 
spoločným prefixom zdieľajú spoločnú cestu v strome od koreňa po posledné 
spoločné písmeno v spoločnom prefixe.

Špecifikácia vstupu: Na vstupe je niekoľko slov (najviac 10000), ktoré majú 
dĺžku najviac 20. Každé slovo obsahuje iba veľké písmená anglickej abecedy.

Špecifikácia výstupu: Zistite, aký najdlhší spoločný prefix má ľubovoľná 
dvojica týchto slov a toto číslo vypíšte na výstup.

Ukážka vstupu:
SLON
MASLO
SILONKY
MAPA
MASKA

Výstup pre ukážkový vstup:
3

Implementačná pomôcka:
Definujete si štruktúru uzol tak isto ako v prípade spájaného zoznamu. 
Na rozdiel od uzlu v spájanom zozname, ktorý má jediného nasledovníka - 
ďalší uzol v zozname, uzol v písmenkovom strome má 26 nasledovníkov 
(26 je počet písmen v anglickej abecede, v špeciálnych prípadoch môže 
byť iný). V písmenkovom strome sa posúvate na nasledovníka podľa toho, 
aké písmeno nasleduje v hľadanom slove.
