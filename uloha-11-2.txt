Jakubko na pracovnom vyučovaní lepil papierové štvorčeky rôznych farieb na výkres 
rovnobežne s jeho okrajom. Pestré farby vytvárali rozličné obrazce a vzájomné 
prekrývanie niektorých štvorčekov spôsobilo, že z toho nakoniec vzniklo naozaj 
umelecké dielo! Jakubka však nakoniec zaujímalo čosi celkom iné -- celková plocha 
výkresu, ktorú pokryli štvorčeky.

Pomôžte Jakubkovi a pre množinu štvorčekov na vstupe určite obsah prekrytej časti výkresu.

Vstup: Štandardný vstup obsahuje zasebou zápis niekoľkých pracovných vyučovaní. 
Jedno pracovné vyučovanie je reprezentované množinou štvorčekov, ktorú na výkres
Jakubko nalepil. Na prvom riadku je pre jedno vyučovanie celé číslo N (do 1000) 
počet štvorčekov, a nasleduje N trojíc desatinných čísel: x-ová a y-ová súradnica 
ťažiska štvorčeka a tzv. polomer štvorčeka (polovica dĺžky strany) -- štvorček 
je potom na výkrese na súradniciach x-r,y-r až x+r,y+r.

Výstup: Na štandardný výstup vypíšte pre každé pracovné vyučovanie jeden riadok 
s jedným číslom: obsahom prekrytej oblasti, zaokrúhleným na tri desatinné miesta.

Ukážka vstupu:
3
4.0 4.0 3.0
5.0 6.0 3.0
5.5 4.5 1.0
2
3.0 3.0 3.0
1.5 1.5 1.0

Výstup pre ukážkový vstup:
52.000
36.000
