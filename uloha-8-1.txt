Jakubko sa ocitol v tmavom lese. Obzerá sa naokolo, vidí samé húštiny a tmavé 
chodbičky -- lesné cestičky. Pomôžte mu nájsť cestu von. Tmavý les je tvaru 
dvojrozmernej mriežky znakov, Jakubko vstúpil do lesa vľavo hore, a potrebuje 
sa dostať do východu vpravo dole. Iné východy z lesa nie sú... zazdalo sa mu, 
že sa v tom lese niečo hýbe...

Pomôžte Jakubkovi nájsť cestu z lesa von.

Vstup: Štandardný vstup obsahuje mapu lesa -- dvojrozmernú maticu znakov bodka (.) 
a mriežka (#). Bodka predstavuje lesnú cestičku. Mriežka predstavuje húštinu, 
cez ktorú sa Jakubko nemôže dostať. Mapa lesa môže byť veľká najviac 1000 riadkov a 1000 stĺpcov.

Výstup: Na štandardný výstup vypíšte mapu lesa s vyznačenou trasou prechodu z 
ľavého horného vchodu do pravého dolného východu. Trasu vyznačte hviezdičkami (znak *).

Ukážka vstupu:
#.###############
#...#...........#
#.###.#####.#.###
#...........#...#
###############.#

Výstup pre ukážkový vstup:
#*###############
#*..#*********..#
#*###*#####.#*###
#*****......#***#
###############*#
