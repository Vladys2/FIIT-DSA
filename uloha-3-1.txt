Uvažujte binárny vyhľadávací strom. Na vstupe je daných niekoľko čísel, ktoré postupne 
vkladáte do tohto stromu. Strom nevyvažujte. Pre každé číslo zistite, ako hlboko je v 
strome uložené. Ak sa číslo v strome nenachádza, tak ho najprv pridajte do stromu.

Špecifikácia vstupu: Na vstupe je niekoľko čísel, ktoré postupne vkladáte do stromu. 
Čísla sú oddelené medzerou alebo novým riadkom.

Špecifikácia výstupu: Pre každé číslo na vstupe vypíšte jedno číslo -- ako hlboko je dané číslo uložené v strome.

Ukážka vstupu:
5
3
2
1
3

Výstup pre ukážkový vstup:
0
1
2
3
1

Návod: Simulujte jednoduché pridávania do binárneho vyhľadávacieho stromu. 
Pri pridávaní si pamätajte aktuálnu hĺbku v strome, kde sa práve nachádzate. 
Ak zistíte, že vkladané číslo sa už v strome nachádza, alebo sa dostanete 
na spodok (do listu) stromu a vytvoríte nový uzol, vypíšte aktuálnu hĺbku.
