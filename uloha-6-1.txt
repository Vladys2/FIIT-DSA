Jakubko s Helenkou stavali veže z drevených kociek. Kocky stavali na dlhom chodníku, 
ktorý si možno predstaviť ako jednorozmerné pole. Vždy na i-tu pozíciu Helenka 
doložila niekoľko kociek a zvýšila tým vežu z kociek, ktorá na i-tom mieste stála. 
Na začiatok neboli na chodníku iné kocky. Jakubko mal inú dôležitú úlohu: vždy keď 
prišiel nejaký kamarát a zaujímalo ho koľko kociek je vo vežiach, ktoré stoja medzi 
dvoma význačnými bodmi (resp. od i-teho miesta ďalej dĺžky d), tak to musel rýchlo 
spočítať. Občas sa stalo, že nejaké zvieratko alebo neposlušný vetrík kocky z 
nejakého miesta aj zhodilo. Vašou úlohou je napísať algoritmus, ktorý by Jakubkovi 
pomohol zvládať nával zvedavých detí a rýchlo odpovedal na ich požiadavky.

Štandardný vstup obsahuje niekoľko riadkov, na každom z nich je uvedená operácia:

inc i k -- zvýšenie veže na i-tom mieste o k kociek (Helenka doložila kocky)
dec i k -- zníženie veže na i-tom mieste o k kociek (vetrík sfúkol kocky)
get i k -- otázka zvedavého kamaráta na počet kociek od i-teho miesta ďalej k kociek (až po miesto i+k vrátane)

Hodnoty pozícií na vstupe budú od 0 do 100 000. Počet kociek je možné reprezentovať celým číslom int. Na štandardný výstup pre každú operáciu get vypíšte jedno číslo -- koľko kociek je v požadovanom intervale na chodníku.
Poznámka: Vaše riešenie musí byť dostatočne efektívne, aby zbehlo v časovom limite.

Ukážka vstupu:
inc 10 5
inc 15 3
inc 8 7
get 0 20
get 10 5
get 11 5
get 10 4
dec 15 2
get 6 10
get 6 5

Výstup pre ukážkový vstup:
15
8
3
5
13
12
